# Lezione di mercoledì 08 maggio 2024

## Riepilogo del protocollo di Needham-Schröder

Il protocollo a cifratura asimmetrica, dovuto a Needham-Schröder è un protocollo basilare che non viene utilizzato per le autenticazioni dove è previsto un elevato livelllo di sicurezza come per dei siti bancari.

Esiste uno scenario in cui la proprietà di autenticazione fallisce ed anche la confidenzialità della chiave di autenticazione, questo attacco viene pubblicato dopoi 15 anni della nascita del protocollo.

Se utilizzassimo questo protocollo con un modello di attaccante più moderno del 2003 (General Attacker), è possibile giustificare il fatto che il protocollo non era stato pensato per un modello di attaccante Dolev Yao nato 5 anni dopo e non era stato progettato per Alice che iniziava una sessione con l'attaccante. Era stato progettato per agenti che si fidavano gli uni degli altri.

## Protocollo di Woo-Lam 

Protocollo a cifratura simmetrica, unidirezionale di tipo challenge-response, il problema è quello della condivisione della chiave iniziale risolvibile con Diffie-Hellman, una misura tipica è la presenza di un garante delle comunicazioni (TTP: Trusted Third Party).

Se tra Alice e Bob è presente un TTP incorruttibile e fidato è possibile agevolare i due interlocutori, una delle ipotesi di lavoro è che il TTP conosca tutte le chiavi a lungo termine degli agenti.
Questo equivale a dire che Alice e Bob sono registrati su un server che si chiama TTP che conosce entrambe le loro password.

L'obiettivo del protocollo è autenticare unidirezionalmente Alice con Bob, non necessariamente viceversa, a differenza del protocollo precedente dove l'autenticazione è mutua.

1. Passo 1: Alice prova ad autenticarsi con Bob e lo interessa in maniera molto essenzialista, rappresenta un "Hello Message" inviando a Bob un riferimento a se stessa: **A->B: A** ma chiunque potrebbe dire a Bob di essere Alice.
2. Passo 2: Bob invia ad Alice un challenge, una nonce **Nb**: **B->A: Nb**
3. Passo 3: Alice cifra con la sua chiave Ka, il suo segreto a lungo termine, la nonce appena ricevuta: **A->B: {Nb}Ka** 
4. Passo 4: Bob riceve questo messaggio o challenge cifrato e non se ne fa nulla in quanto non è in grado di decifrarlo, lo reinoltra quindi al TTP insieme al riferimento arrivato al passo 1. Questa query è cruciale, se nle mezzo Dolev-Yao scombina questo abbinamento fallisce il protocollo, è necessario quindi cifrare entrambi con la sua chiave **Kb** a lungo termine: **B->TTP: {A, {Nb}Ka}Kb** questo non garantisce l'integrità, il TTP decifra con la chiave di Bob ed otterrà una coppia dove la prima componente è leggibile
5. Passo 5: TTP ha ricevuto il messaggio 4 che è un crittotesto, guarda il protocollo di trasporto e capisce che viene da B, ma se il protocollo di trasporto viene manomesso TTP prenderà la chiave sbagliata, non viene violata nè l'autenticazione nè la confidenzialità, ci sarà solo una interruzione di servizio (DDOS) in quanto il messaggio non sarà leggibile, la sessione avrà un aborto. Se nulla di tutto ciò accade, dal suo database accede alla chiave di Bob, decifra, cerca la chiave di A dal suo database, decifra la componente e tira fuori la Nonce **Nb** che invia nuovamente a Bob cifrandola con la chiave di Bob. A questo punto Bob valuterà se autenticare Alice o meno in base alla nonce ricevuta. **TTP->B: {Nb}Kb**

**Perchè il messaggio 5 di Woo-Lam è cifrato?**

Bob riceverà il messaggio cifrato con la sua chiave da qualcuno che quindi conosceva la sua chiave a lungo termine che non può che essere il TTP

Scenario di attacco: Indurre Bob a pensare che ci sia Alice quando in realtà Alice non c'è ed è offline

## Attacco su Woo-Lam

Alice è offline e l'attaccante si spaccia per lei. Questo è possibile tramite l'ausilio di due sessioni, Bob farà abort in una sessione ed Ok nell'altra quella dove Charlie si impersonifica in Alice.

- Sessione 1: L'attaccante Charlie dice a Bob di essere Alice: **1. C->B: A**
- Sessione 2: L'attaccante Charlie dice a Bob di essere Charlie **1'. C->B: C**

- Sessione 1: Bob genera una nonce Nb e la invia ad Alice **2. B->A: Nb**
- Sessione 2: Bob genera una nonce Nb' e la invia a Charlie **2'. B->A: Nb'**

Ma ricordiamo che Alice e Charlie sono la stessa persona ma con 2 sessioni differenti

- Sessione 1: Charlie invia a Bob la nonce Nb cifrato con la sua chiave Nc **3. C->B: {Nb}Kc**
- Sessione 2: Charlie invia a Bob la nonce Nb cifrato con la sua chiave Nc **3'. C->B: {Nb}Kc**

Invia la stessa nonce o meglio lo stesso challenge ad ambedue le sessioni

- Sessione 1: Bob prende il challenge cifrato e lo accoppia ad Alice cifrando il tutto con la propria chiave a lungo termine e lo invia al TTP **4. B->TTP: {A, {Nb}Kc}Kb**
- Sessione 2: Bob prende il challenge cifrato e lo accoppia a Charlie cifrando il tutto con la propria chiave a lungo termine e lo invia al TTP **4'. B->TTP: {C, {Nb}Kc}Kb**

- Sessione 1: Il TTP prova a decifrare e non ottiene nulla di significativo, una nonce che chiamiamo Nb'' e rispedisce a Bob cifrando con la chiave di Bob **5. TTP->B: {Nb''}Kb**
- Sessione 2: Il TTP decifra il messaggio, questa volta l'associazione è corretta ed ottiene Nb e rispedisce a Bob cifrando con la chiave di Bob **5'. TTP->B: {Nb}Kb**

Bob rivedendo indietro Nb autentica Alice ma che in realtà è Charlie non riuscendo a distinguere le due sessioni avviate.

## Soluzione all'attacco su Woo-Lam

Chi fa l'errore? Bob non il TTP è necessario quindi operare solo sul passaggio 5.

Basterebbe informare B nel messaggio 5 dell'identità dell'agente la cui chiave a lungo termine è stata usata per decifrare il challenge privato, aggiungiamo A al messaggio 5 dentro l'encryption per non sbagliarsi sulle sue conclusioni.

Nel protocollo modificato i passi delle rispettive sessioni sarebbero così riformulati;

- Sessione 1: **5. TTP->B: {Nb'', A}Kb**
- Sessione 2: **5'. TTP->B: {Nb, C}Kb**

Adesso Bob effettuerà l'abort di entrambe le sessioni non riconoscendo nella prima la nonce Nb'' e nella seconda riconosce la nonce Nb ma non c'è l'associazione tra la nonce ricevuta e Charlie che non è il suo interlocutore originale.

## Needham-Schröder simmetrico

**NON FA PARTE DEL PROGRAMMA DELL'ANNO 2023-24**

# IPSEC

## Protocolli di sicurezza

La sicurezza è qualcosa che sta a livello di comunicazione o al di sopra di esso, come misure fondamentali si parla di:
- Crittografia
- Steganografia

La cifratura trasforma, la steganografia nasconde modificando i bit meno significativi di un'immagine, ma questo approccio non è molto robusto in termini di sicurezza, se voglio steganograficamente nascondere qualcosa non la vado a nascondere nel primo posto che chiunque andrebbe a controllare.

## Alternative alla crittografia

**Chaffing & Winnowing: Mischiare e Separare**

Inventata da chi ha inventato RSA (Ron), non è solo con l'encryption che si possono ottenere le proprietà di sicurezza.

Funziona in questo modo, a differenza della cifratura, applica un MAC (che è una misura per riconoscere il mittente del messaggio) al segreto alla ricezione del MAC il ricevente fa il controllo e verifica che sia uguale alla seconda componente che il MAC trasporta.

Allo stesso tempo invia una serie indefinita di coppie fasulle, come se fossero dei messaggi subliminali inseriti in mezzo alla comunicazione reale. Chi ascolta legge tantissimo traffico e pensa che tutte le coppie siano uguali, il ricevente invece può individuare il contenuto del messagggio facendo il controllo di integrità che andrà a buon fine solo sulla coppia corretta, è quindi l'unico che può discernene la coppia giusta.

Con questo schema tuttavia l'attaccante indipendentemente dal numero di coppie, riesce comunque a vedere il segreto ma non riesce a capire qual è in mezzo a tutte le altre coppie false. Se il segreto è una password l'attaccante le prova tutte fin quando non trova quella corretta.

Con la cifratura l'informazione viene trasformata sintatticamente e l'informazione è quindi non deducibile (Confidenzialità tramite non deducibilità) il metodo Chaffing & Winnowing è invece un mezzo di confidenzialità per mezzo di indistinguibilità

## Sicurezza a livello di rete

IPSEC è un protocollo di sicurezza a livello IP, come è possibile quindi implementare autenticazione e confidenzialità ed integrità a livello IP? Bisogna cifrare i pacchetti IP

## Domande di esame

- Quali sono i limiti e le critiche agli attacchi visti contro Needham-Schröder
- Quali sarebbero le prerogative della nonce? Se si rivede indietro qualcosa deve essere accaduto
- Perchè il messaggio 5 di Woo-Lam è cifrato? 
- Proprietà di autenticazione di Alice con Bob in Woo-Lam

## Ricerche per casa

- Heartbleed: Attacco ad OpenSSL
- MAC in chaffing & winnowing