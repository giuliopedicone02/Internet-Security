# Lezione di mercoledì 08 maggio 2024

## Riepilogo del protocollo di Needham-Schröder

Il protocollo di Needham-Schröder, un'implementazione di cifratura asimmetrica, è un metodo di sicurezza basilare che non trova impiego nelle autenticazioni dove è richiesto un alto livello di sicurezza, come nei siti bancari.

Esiste uno scenario in cui la proprietà di autenticazione fallisce e la confidenzialità della chiave di autenticazione è compromessa. Questo tipo di attacco è stato scoperto 15 anni dopo la creazione del protocollo.

Se consideriamo l'utilizzo di questo protocollo con un modello di attaccante più moderno rispetto al 2003 (General Attacker), possiamo giustificare il motivo per cui il protocollo non era stato progettato per affrontare un modello di attaccante come il Dolev-Yao, che è emerso solo 5 anni dopo la sua creazione. Inoltre, il protocollo non era stato concepito per gestire situazioni in cui Alice inizia una sessione con l'attaccante. Era stato progettato per agenti che si fidavano reciprocamente.

## Protocollo di Woo-Lam 

Protocollo a cifratura simmetrica, unidirezionale e di tipo challenge-response, il problema è quello della condivisione della chiave iniziale risolvibile con Diffie-Hellman, una misura tipica è la presenza di un garante delle comunicazioni (TTP: Trusted Third Party).

Se tra Alice e Bob è presente un TTP incorruttibile e fidato è possibile agevolare i due interlocutori, una delle ipotesi di lavoro è che il TTP conosca tutte le chiavi a lungo termine degli agenti.
Questo equivale a dire che Alice e Bob sono registrati su un server che si chiama TTP che conosce entrambe le loro password.

L'obiettivo del protocollo è autenticare unidirezionalmente Alice con Bob, non necessariamente viceversa, a differenza del protocollo precedente dove l'autenticazione è mutua.

1. Passo 1: Alice prova ad autenticarsi con Bob e lo interessa in maniera molto essenzialista, rappresenta un "Hello Message" inviando a Bob un riferimento a se stessa: **A->B: A** ma chiunque potrebbe dire a Bob di essere Alice.
2. Passo 2: Bob invia ad Alice un challenge, una nonce **Nb**: **B->A: Nb**
3. Passo 3: Alice cifra con la sua chiave Ka, il suo segreto a lungo termine, la nonce appena ricevuta: **A->B: {Nb}Ka** 
4. Passo 4: Bob riceve questo messaggio o challenge cifrato e non se ne fa nulla in quanto non è in grado di decifrarlo, lo reinoltra quindi al TTP insieme al riferimento arrivato al passo 1. Questa query è cruciale, se nel mezzo Dolev-Yao scombina questo abbinamento fallisce il protocollo, è necessario quindi cifrare entrambi con la sua chiave **Kb** a lungo termine: **B->TTP: {A, {Nb}Ka}Kb** questo non garantisce l'integrità, il TTP decifra con la chiave di Bob ed otterrà una coppia dove la prima componente è leggibile
5. Passo 5: TTP ha ricevuto il messaggio 4 che è un crittotesto, guarda il protocollo di trasporto e capisce che viene da B, ma se il protocollo di trasporto viene manomesso TTP prenderà la chiave sbagliata, non viene violata nè l'autenticazione nè la confidenzialità, ci sarà solo una interruzione di servizio (DDOS) in quanto il messaggio non sarà leggibile, la sessione avrà un aborto. Se nulla di tutto ciò accade, dal suo database accede alla chiave di Bob, decifra, cerca la chiave di A dal suo database, decifra la componente e tira fuori la Nonce **Nb** che invia nuovamente a Bob cifrandola con la chiave di Bob. A questo punto Bob valuterà se autenticare Alice o meno in base alla nonce ricevuta. **TTP->B: {Nb}Kb**

**Perchè il messaggio 5 di Woo-Lam è cifrato?**


Il messaggio 5 nel protocollo di Woo-Lam è cifrato per garantire l'autenticità del mittente, ovvero il Trusted Third Party (TTP), e per proteggere la confidenzialità della nonce Nb. Questo è importante perché Bob riceverà il messaggio cifrato con la sua chiave privata, che potrebbe essere decifrato solo da qualcuno che conosce la sua chiave a lungo termine, il che nel contesto del protocollo può essere solo il TTP.

Uno scenario di attacco sarebbe indurre Bob a credere che Alice sia online quando in realtà è offline, evidenzia l'importanza di garantire l'autenticità e l'integrità delle comunicazioni nel contesto del protocollo di autenticazione. La cifratura del messaggio 5 con la chiave di Bob contribuisce a mitigare questo tipo di rischio, proteggendo Bob da potenziali tentativi di inganno.

## Attacco su Woo-Lam

Alice è offline e l'attaccante si spaccia per lei. Questo è possibile tramite l'ausilio di due sessioni, Bob farà abort in una sessione ed Ok nell'altra quella dove Charlie si impersonifica in Alice.

- Sessione 1: L'attaccante Charlie dice a Bob di essere Alice: **1. C->B: A**
- Sessione 2: L'attaccante Charlie dice a Bob di essere Charlie **1'. C->B: C**

- Sessione 1: Bob genera una nonce Nb e la invia ad Alice **2. B->A: Nb**
- Sessione 2: Bob genera una nonce Nb' e la invia a Charlie **2'. B->A: Nb'**

Ma ricordiamo che Alice e Charlie sono la stessa persona ma con 2 sessioni differenti

- Sessione 1: Charlie invia a Bob la nonce Nb cifrata con la sua chiave Nc **3. C->B: {Nb}Kc**
- Sessione 2: Charlie invia a Bob la nonce Nb cifrata con la sua chiave Nc **3'. C->B: {Nb}Kc**

Invia la stessa nonce o meglio lo stesso challenge ad ambedue le sessioni

- Sessione 1: Bob prende il challenge cifrato e lo accoppia ad Alice cifrando il tutto con la propria chiave a lungo termine e lo invia al TTP **4. B->TTP: {A, {Nb}Kc}Kb**
- Sessione 2: Bob prende il challenge cifrato e lo accoppia a Charlie cifrando il tutto con la propria chiave a lungo termine e lo invia al TTP **4'. B->TTP: {C, {Nb}Kc}Kb**

- Sessione 1: Il TTP prova a decifrare e non ottiene nulla di significativo, una nonce che chiamiamo Nb'' e rispedisce a Bob cifrando con la chiave di Bob **5. TTP->B: {Nb''}Kb**
- Sessione 2: Il TTP decifra il messaggio, questa volta l'associazione è corretta ed ottiene Nb e rispedisce a Bob cifrando con la chiave di Bob **5'. TTP->B: {Nb}Kb**

Bob rivedendo indietro Nb autentica Alice ma che in realtà è Charlie non riuscendo a distinguere le due sessioni avviate.

## Soluzione all'attacco su Woo-Lam

Chi fa l'errore? Bob, non il TTP è necessario quindi operare solo sul passaggio 5.

Basterebbe informare B nel messaggio 5 dell'identità dell'agente la cui chiave a lungo termine è stata usata per decifrare il challenge privato, aggiungiamo A al messaggio 5 dentro l'encryption per non sbagliarsi sulle sue conclusioni.

Nel protocollo modificato i passi delle rispettive sessioni sarebbero così riformulati;

- Sessione 1: **5. TTP->B: {Nb'', A}Kb**
- Sessione 2: **5'. TTP->B: {Nb, C}Kb**

Adesso Bob effettuerà l'abort di entrambe le sessioni non riconoscendo nella prima la nonce Nb'' e nella seconda riconosce la nonce Nb ma non c'è l'associazione tra la nonce ricevuta e Charlie che non è il suo interlocutore originale.

## Needham-Schröder simmetrico

**NON FA PARTE DEL PROGRAMMA DELL'ANNO 2023-24**

# IPSEC

## Protocolli di sicurezza

La sicurezza informatica si colloca sia a livello della comunicazione che al di sopra di essa, e si basa su misure fondamentali come:

- Crittografia
- Steganografia

La crittografia trasforma i dati in modo che siano illeggibili per chi non possiede la chiave di decifratura, mentre la steganografia nasconde informazioni all'interno di altri dati, solitamente modificando i bit meno significativi di un'immagine o di un altro file. Tuttavia, questo approccio non è particolarmente robusto dal punto di vista della sicurezza, poiché nascondere informazioni in un luogo ovvio aumenta il rischio di scoperta da parte di terze parti.

## Alternative alla crittografia

**Chaffing & Winnowing: Mischiare e Separare**

**Chaffing & Winnowing: Mescolare e Separare**

Inventata da Ron Rivest, il co-creatore di RSA, questa tecnica dimostra che la sicurezza non è raggiungibile solo attraverso la crittografia.

Il funzionamento è il seguente: invece di cifrare direttamente il messaggio, viene applicato un MAC (Message Authentication Code), una sorta di impronta digitale, al segreto. Quando il destinatario riceve il MAC, lo confronta con quello che dovrebbe essere sulla base della coppia ricevuta.

Contemporaneamente, vengono inviate al destinatario una serie di coppie fittizie, come se fossero messaggi subliminali inseriti all'interno della comunicazione reale. Un potenziale ascoltatore vede un'enorme quantità di traffico e presume che tutte le coppie siano valide, mentre solo il destinatario può identificare la coppia corretta grazie al controllo di integrità che va a buon fine solo con la coppia giusta.

Tuttavia, con questo schema, un attaccante può ancora vedere il segreto, ma non riesce a capire quale sia tra tutte le altre coppie fittizie. Se il segreto è una password, l'attaccante può tentare di indovinarla provando tutte le possibili combinazioni.

Mentre con la crittografia l'informazione viene trasformata in modo che non sia deducibile sintatticamente **(confidenzialità tramite non deducibilità)**, il metodo Chaffing & Winnowing garantisce la **confidenzialità attraverso l'indistinguibilità** tra le informazioni genuine e quelle fittizie.

## Sicurezza a Livello di Rete

IPSEC rappresenta un protocollo di sicurezza operante a livello IP. Tuttavia, come può essere realizzata l'autenticazione, la confidenzialità e l'integrità a livello IP? La soluzione consiste nella crittografia dei pacchetti IP.

## Domande di esame

- Quali sono i limiti e le critiche agli attacchi visti contro Needham-Schröder
- Quali sarebbero le prerogative della nonce? Se si rivede indietro qualcosa deve essere accaduto
- Perchè il messaggio 5 di Woo-Lam è cifrato? 
- Proprietà di autenticazione di Alice con Bob in Woo-Lam

## Ricerche per casa

- Heartbleed: Attacco ad OpenSSL
- MAC in chaffing & winnowing